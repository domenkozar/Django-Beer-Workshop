TV serije
=========

Za bolj poglobljen prikaz Django-tovih sposobnosti in načina razvoja bomo razvili vodič po TV serijah, ki bo vseboval vse kar imajo veliki, hkrati bo pa razvito v le nekaj urah.

Preden ustvarimo bazo, bomo prikazali model, ki ga bomo uporabljali in ki bo v marsičem podoben stvarem, ki smo jih videli v uvodu v Django. Ker je sveže ustvarjena podatkovna baza precej *osamljena* stvar, bomo za namene razvoja uporabili že pripravljene podatke, ki so shranjeni v JSON formatu in ki se bodo ob kreiranju baze samodejno uvozili (s čimer bomo pokazali t.i. *fixtures*).

Po kreiranju baze bomo sledili podobnemu postopeku, kot smo ga videli v uvodu: napisali bomo View-e in Template-e, zahtevke usmerili na lepe URL-je in voila, naša mala osebna videoteka bo postavljena!

Na samem koncu bomo za aplikacijo napisali tudi teste, tako da bomo v primeru sprememb, ki bi povzročile hrošče v naši kodi hitro zaznali probleme in jih posledično tudi takoj odpravili.